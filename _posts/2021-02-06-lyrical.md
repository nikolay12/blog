---
toc: false
layout: post
title: Какво е искал да каже лиричният герой?
comments: true
---
Този пост е част от серия от постинги посветени на българското образователна система и, по-конкретно, се отнася към [предложенията ми за промяна в средното образование](2021-02-05-secondary-ed.md).

По общи постинги относно българската образователна система са:

* [Как да решим проблемите в българското образование?](2021-02-05-education.md)
* [Шестица за българската образователна система](2021-02-05-6perc.md)

# Четенето с разбиране и как се развива то у нас

Разбирането на текст е едно от най-важните умения, които училището би трябвало да създаде. За съжаление, [резултатите от PISA](https://bit.ly/36NtOJp) показват, че българската образователна система не се справя с тази задача.

Причините не са една и две, но за мен най-важната е неадекватния начин по който се създава това умение - това (все още!) става под формата на анализ на произведение на художествената литература.

Всички ние знаем как "анализът на литературно произведение" у нас се свежда до гадаене какво е "искал да каже лиричният герой", което създаде жанра "развиване на литературна тема" и голям бизнес от частни уроци и курсове, които да въведат учениците в "магията" на интерпретирането на художествено произведение. Такива занимания имат смисъл най-вече за тези ученици, които смятат да се занимават професионално с литературна критика, а техният процент е нищожно малък.

# От какво има нужда българският ученик?

99% от текстовете с които ще се сблъска средния българин в професионалния си живот и при решаването на ежедневните си потребности не са произведения на художествената литература. Това са технически упътвания и документация, наредби, журналистически или научно-популярни статии, докладни записки. 

Всеки жанр има своите особености - художествената литература се характизира с това, че е отворена откъм интерпретации докато в реалния си живот българинът се сблъсква с текстове където свободата на интерпретация е по-скоро недостатък.

Дори на на ливо лексика художествената литература се различава от нехудожествената - извън художествената литература, например, рядко ще срещнете думата "нега". Да, хубаво е да се знаят и такива думи, но учениците преди всичко трябва да познават добре лексиката срещана в ежедневния живот.

# Как се прави на Запад?

Най-уместно би било в часовете по БЕЛ да се въведе анализ на текстове различни от художествената литература. Това биха могли да бъдат журналистически статии и научно-популярна литература. Добър пример са въпросите на тема Reading Comprehension в американските стандартизирани тестове за средношколци ([PSAT/NMSQT](https://en.wikipedia.org/wiki/PSAT/NMSQT), [SAT](https://en.wikipedia.org/wiki/SAT), [ACT](https://en.wikipedia.org/wiki/ACT_(test))) - те в голямата си част са базирани на текстове, които не са художествена литература, а ако някъде има включени части от художествени произведения те по правило са проза и са писани на език близък до ежедневния.

Не е случайно, че подобни текстове се използват и в тестовете на PISA.

Така, че е крайно време българската образователна система да "влезе в крак" със западната.

# Промяната няма да е лесна

Давам си сметка, че тази промяна няма да е лесна защото става дума за навици, които са били вкоренени с десетилетия, а и са породили немалък бизнес за много учители.

Истината е, че анализът на текст от нехудожествената литература е прекалено важно умение и упражняването му също отваря възможност за частни уроци и курсове. Това не е непременно нещо лошо - просто у нас усилията и разходите най-сетне трябва да бъдат насочени към нехудожествената литература (или художествена проза написана на език близък до ежедневния), което би подготвило учениците по-добре за житейските им и професионалните им потребности.
