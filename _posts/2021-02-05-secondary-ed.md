---
toc: false
layout: post
title: Десет идеи за реформа в средното образование
comments: true
---
Този пост е част от серия от постинги посветени на българското образователна система основните измежду коите са следните:

* Какво бих променил в българската образователна система
* Какво бих променил в българското висше образование
* Шестица за българската образователна система

Първото, което трябва да кажа е, че моето впечатление от българското средно образование се е формирало от моя собствен опит като ученик през 80-те и началото на 90-те. Допускам, че някои от нещата вече са се променили, но от коментари на познати и приятели установявам, че много от нещата са такива каквито бяха тогава. Така, че поне част от моите предложения би трябвало да са актуални. 

Влияние върху моето мислене на тази тема оказаха и неща споделяни от мои близки работещи в средното образование във Великобритания.

# Какви са най-големите проблеми пред българското средно образование?

Моето впечатление е, че те са няколко:

(1) Учениците, като цяло, не са способни да осмислят информация и да съставят самостоятелно мнение
(2) Учениците, като цяло, имат незадоволителни знания по математика
(3) Учениците, като цяло, се затрудняват да се изразяват и аргументират в писмен вид
(4) Учениците, като цяло, имат незадоволителни знания по английски
(5) Има голям процент ученици, които отпадат рано от системата на образование
(6) Ресурсното обезпечение на училищата не взима предвид различната "трудност" на учениците
(7) Средното образование в България е прекалено академично и не дава достатъчно възможност за сериозна професионална квалификация

(1) и (2) са неща, които се виждат с просто око от [ранглистата на PISA](....). (3) и (4) са донякъде субективно впечатление. (5) е проблем за който се е писало много в пресата. (6) и (7) са споделяни от познати работещи в системата на средното образование в България.

В този пост ще се опитам да направя предложения, касаещи (1) - (6).

Относно (7) в последните години има инициативи за дуално обучение, които би трябвало поне отчасти да решат този проблем. Нямам поглед за това доколко добре върви въвеждането на такова обучение в България за това ще се въздържа от коментар. Единственото, което бих казал е, че този модел е добре разработен в немско-езичните страни и значителен процент от учениците там на сравнително ранна възраст (14/15г) преминават в [професионални училища] (https://de.wikipedia.org/wiki/Berufsschule), където част от времето (2-3 дни всяка седмица) работят срещу (сравнително скромно) възнаграждение, а през останалото време учат като тяхната учебна програма е свита до 3-4 основни предмета. Подобен модел се въвежда в последните години и във Великобритания (т.н. apprenticeship). Би трябвало да е възможно този модел да се въведе и в България, но в този пост няма да засегна тази тема.

Моите предложения са следните:

1. Въвеждане на "анализ на текст от нехудожествената литература" в часовете по БЕЛ
2. Въвеждане на позиционно есе в часовете по БЕЛ
3. Въвеждането на gateway занимания, които да намалят ранното отпадане от системата на образование
4. Засилване на обучението по английски още на ниво начално училище
5. Въвеждане на ежегодно независимо външно оценяване (НВО) по основни предмети (математика, БЕЛ, английски) след 2 клас
6. Обвързване на детските надбавки с резултатите от НВО
7. Създаване на рисков профил на всеки ученик и обвързването на училищната субсидия с този профил, както и с резултатите от НВО
8. Провеждане на "малка" и "голяма" матура по английски и математика с използването на стандартизиран тест от англоезична страна
9. Въвеждането на онлайн курсове от водещи платформи като част от учебната програма през последните 2 години от средното образование
10. Даване на свобода на училищата да определят хорариума с изключение на минимален брой часове по основните предмети (математика, БЕЛ, английски)

(1) Въвеждане на "анализ на текст от нехудожествена литература" в часовете по БЕЛ 










Не всички предложения са еднакво важни - за мен най-важни са (4), (5), (6), (7), (8) и (10). 



